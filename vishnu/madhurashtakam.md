अधरं मधुरं वदनं मधुरं नयनं मधुरं हसितं मधुरम् |

हृदयं मधुरं गमनं मधुरं मधुराधिपतेरखिलं मधुरम् ||1||

वचनं मधुरं चरितं मधुरं वसनं मधुरं वलितं मधुरम् |

चलितं मधुरं भ्रमितं मधुरं मधुराधिपतेरखिलं मधुरम् ||2||

वेणुर्मधुरो रेणुर्मधुरः पाणिर्मधुरः पादौ मधुरौ |

नृत्यं मधुरं सख्यं मधुरं मधुराधिपतेरखिलं मधुरम् ||3||

गीतं मधुरं पीतं मधुरं भुक्तं मधुरं सुप्तं मधुरम् |

रूपं मधुरं तिलकं मधुरं मधुराधिपतेरखिलं मधुरम् ||4||

करणं मधुरं तरणं मधुरं हरणं मधुरं स्मरणं मधुरम् |

वमितं मधुरं शमितं मधुरं मधुराधिपतेरखिलं मधुरम् ||5||

गुञ्जा मधुरा माला मधुरा यमुना मधुरा वीची मधुरा |

सलिलं मधुरं कमलं मधुरं मधुराधिपतेरखिलं मधुरम् ||6||

गोपि मधुरा लीला मधुरा युक्तं मधुरं भुक्तं मधुरम् |

दृष्टं मधुरं शिष्टं मधुरं मधुराधिपतेरखिलं मधुरम् ||7||

गोपा मधुरा गावो मधुरा यष्टिर्मधुरा सृष्टिर्मधुरा |

दलितं मधुरं फलितं मधुरं मधुराधिपतेरखिलं मधुरम् ||8||
