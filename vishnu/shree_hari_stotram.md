जगज्जाल पालम् कचत् कण्ठमालं

शरच्चन्द्र भालं महादैत्य कालम् ।

नभो-नीलकायम् दुरावारमायम्

सुपद्मा सहायं भजेऽहं भजेऽहं ॥


सदाम्भोधिवासं गलत्पुष्हासं

जगत्सन्निवासं शतादित्यभासम् ।

गदाचक्रशस्त्रं लसत्पीत-वस्त्रं

हसच्चारु-वक्त्रं भजेऽहं भजेऽहं ॥


रमाकण्ठहारं श्रुतिवातसारं

जलान्तर्विहारं धराभारहारम् ।

चिदानन्दरूपं मनोज्ञस्वरूपं

धृतानेकरूपं भजेऽहं भजेऽहं ॥


जराजन्महीनम् परानन्द पीनम्

समाधान लीनं सदैवानवीनम् ।

जगज्जन्म हेतुं सुरानीककेतुम्

त्रिलोकैकसेतुं भजेऽहं भजेऽहं ॥


कृताम्नाय गानम् खगाधीशयानं

विमुक्तेर्निदानं हरारातिमानम् ।

स्वभक्तानुकूलम् जगद्दृक्षमूलम्

निरस्तार्तशूलम् भजेऽहं भजेऽहं ॥


समस्तामरेशम् द्विरेफाभ केशं

जगद्विम्बलेशम् हृदाकाशदेशम् ।

सदा दिव्यदेहं विमुक्ताखिलेहम्

सुवैकुन्ठगेहं भजेऽहं भजेऽहं ॥


सुराली-बलिष्ठं त्रिलोकीवरिष्ठं

गुरूणां गरिष्ठं स्वरूपैकनिष्ठम् ।

सदा युद्धधीरं महावीर वीरम्

महाम्भोधि तीरम् भजेऽहं भजेऽहं ॥


रमावामभागम् तलनग्ननागम्

कृताधीनयागम् गतारागरागम् ।

मुनीन्द्रैः सुगीतं सुरैः संपरीतं

गुणौगैरतीतं भजेऽहं भजेऽहं ॥